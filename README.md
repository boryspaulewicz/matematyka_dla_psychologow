*Wszystko, co można zrozumieć, da się powiedzieć jasno. Wszystko, co da się powiedzieć jasno, można
zapisać w języku teorii typów. A wszystko, co zostało zapisane w języku teorii typów, można
sprawdzić za pomocą algorytmu.*

**Poza znajomością języka polskiego i umiejętnością korzystania z przeglądarki ta książka nie
zakłada żadnej wcześniejszej wiedzy**. Piszę ją w tym momencie przede wszystkim dla studentów
psychologii, ale także dla badaczy i teoretyków zajmujących się uprawianiem psychologii naukowej. To
między innymi wprowadzenie - od podstaw i niemal
[jednocześnie](https://en.wikipedia.org/wiki/Everything_Everywhere_All_at_Once) - do programowania,
matematyki i meta-matematyki, teorii typów, wnioskowania statystycznego w wersji bayesowskiej i
częstościowej, do wnioskowania przyczynowego, ale nie tylko. W późniejszych rozdziałach zamierzam
uzasadnić, objaśnić i zilustrować przykładami zastosowań pewną propozycją nowego spojrzenia na
psychologię w szczególności i nauki empiryczne w ogólności (więcej na ten temat znajdziesz
[tutaj](./rozdzialy/02_Cel.md)). Ta propozycja jest kontynuacją i rozwinięciem wątków z
[doktoratu](./rozdzialy/praca_doktorska.pdf), którymi zacząłem się zajmować jeszcze na etapie
pisania pracy magisterskiej, a niektórymi nawet wcześniej.

Pierwsze trzy rozdziały mają charakter ogólno-wprowadzający i chociaż nie zawierają ani fragmentów
kodu ani żadnych zadań, to polecam je przynajmniej przejżeć. Można tam znaleźć nie tylko oparte na
wynikach badań i moim wieloletnim doświadczeniu *wskazówki praktyczne*, dotyczące tego, jak warto
moim zdaniem podchodzić do nauki *jakichkolwiek* treści, ale również uwagi dotyczące *nastawienia*,
które może znacząco zwiększyć szansę na sukces w zmaganiach z - jak na książkę skierowaną do
psychologów - dość nietypowymi tematami. Staram się je objaśnić najlepiej jak umiem, ale nie umiem
tego robić lepiej, niż umiem (to niekoniecznie tautologia, za to te, które omawiam w [rozdziale
ósmym](./rozdzialy/Logika_w_Leanie_pierwsze_kroki.md), są nimi z pewnością).

[*Radosna działalność*](https://www.youtube.com/watch?v=AZzcE04ssoQ) (ang. *fun activity*): Żeby
zachęcić do lektury, w różnych miejscach umieściłem linki do treści, które nie są blisko związane z
tematem. I w przypisach też czasami zjeżdżam troszkę na pobocze. Nie ma za co.

Ostatnio, gdy szukam błędów albo fragmentów, które mógłbym w jakikolwiek sposób poprawić, chętnie
korzystam z oficialnej
[aplikacji](https://play.google.com/store/apps/details?id=com.github.android&hl=en) do przeglądania
repozytoriów GitHuba, którą mam zainstalowaną w telefonie. Nie można wtedy wygodnie używać Leana,
ale jako sposób na czytanie na wyrywki sprawdza się wspaniale, więc i Tobie ją polecam.

[R1 Skąd się ta książka wzięła?](./rozdzialy/00_Wprowadzenie.md)

[R2 Co można z tą książką zrobić?](./rozdzialy/01_Jak_sie_uczyc.md)

[R3 Do *czego* autor zmierza?!](./rozdzialy/02_Cel.md)

[R4 Pierwszy spacerek po łączce matematyki (poradzenie sobie z tym zajęło moim studentom około 15
minut)](./rozdzialy/Pierwszy_spacerek.md)

[R5 Polacy czytają na potęgę: Spacerek po Leanie, wersja
pierwsza](./rozdzialy/Spacerek_po_Leanie_1.md)

[R6 Niektórzy mówią (a konkretnie nikt tak nie mówi), że to banger: Spacerek po Leanie, wersja
druga](./rozdzialy/Spacerek_po_Leanie_2.md)

[R0](./rozdzialy/Ewaluacja.md)

[R7 Tytuł nie zachęca, ale za to zawartość również nie zachęca: Być może nie wiesz, że już wiesz,
czym jest izomorfizm, a niebawem dowiesz się jeszcze, czym jest izomorfizm
Curry'ego-Howarda](./rozdzialy/Izomorfizm_Curryego_Howarda.md)

[R8 Rozdział, w którym autor ulega kilkukrotnie nadmiernej ekscytacji: Logika na Leanie, pierwsze
kroki](./rozdzialy/Logika_w_Leanie_pierwsze_kroki.md)

[R9 Nareszcie niedobór nadmiaru tekstu: Implikacja w
zadaniach](./rozdzialy/Implikacja_w_zadaniach.md)

[R10 Coś do poduszki: Predykaty, relacje, duży kwantyfikator i dowód na istnienie
Boga](./rozdzialy/Predykaty_dowod_Anzelma.md)

[R11 Jakiś żart przed dwukropkiem: Duży kwantyfikator i implikacja w
zadaniach](./rozdzialy/Duzy_kwantyfikator_i_implikacja_w_zadaniach.md)

[R12 Lubię to: Modus ponens, obliczenia w dwóch wymiarach i nieważność
dowodu](./rozdzialy/Modus_Ponens_Niewaznosc_Dowodu.md)

[R12 Negacja, absurd, fałsz, sprzeczność i eksplozja](./rozdzialy/Negacja.md)[^1]

[R13 Negacja w praktyce dowodzenia](./Negacja_w_praktyce.md)

[^1]: O prawie [podwójnej negacji](https://kawaly.tja.pl/dowcip,profesor-filologii-polskiej-na) będę pisał w innym rozdziale.
