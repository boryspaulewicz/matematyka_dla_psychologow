2025.08.03 Dodałem [osobny fragment](./rozdzialy/Wujek_dobra_rada.md) zawierający najważniejsze moim
zdaniem rady dotyczące czytania tej książki. Odsyłam teraz do niego na początku niektórych
rozdziałów wprowadzających.

2025.08.02 [Rozdział 35](./rozdzialy/R35_Sprzatajac_pod_lasem.md) na tyle mi się rozrósł, że
musiałem go podzielić na dwie części. Druga część jest dostępna między innymi przez link pojawiający
się pod koniec części pierwszej. Poza tym uprzedzam, że od czasu ogłoszenia oficjalnej wstępnej
wersji [rozdziału 34](./rozdzialy/R34_Aima.md) wiele razy w nim jeszcze dłubałem. Wszystko wskazuje
na to, że wykluwa mi się wyraźnie odrębna część książki, zaczynająca się właśnie od R34.

2025.07.31 Wstępna wersja [rozdziału 35](./rozdzialy/R35_Sprzatajac_pod_lasem.md)
dotyczy: 1. relacji porządku, z perspektywy teoriomnogościowej i kategoryjnej, ale jeszcze bez map
monotonicznych, 2. istoty psychologii i relacji między psychologią i innymi naukami, 3. i pewnych
szczególnych cienkich kategorii, to jest pewnych pra- lub częściowych porządków występujących często
w codziennym życiu. Piszę znowu czasem wierszem (jak w tym zdaniu) i dialo*giem*, napisałem również
nieco więcej niż zwykle o *sobie*. Coś trzeba robić z tym czasem.

2025.07.29 Wstępna wersja rozdziału 34 jest [tu](./rozdzialy/R34_Aima.md). Piszę w nim trochę o
psychologii, w tym również o pewnych ważnych klasach modeli, które od dawna odgrywają w psychologii
ważną rolę, ale też o różnych codziennych sprawach. Ponieważ najważniejszy wątek tego rozdziału
wiąże się z pewną niespodzianką, więcej nie będę zdradzał.

2025.07.26 Skończyłem pisać wstępną wersję [rozdziału
33](./rozdzialy/R33_a_potem_rekordowo_i_z_klasa.md), dotyczącego kontrolowania wieloznaczności za
pomocą polimorfizmu ad-hoc, który ma w Leanie elegancką i teoretycznie uzasadnioną implementację za
pomocą elastycznego procesu syntezy implementacji wirtualnych interfejsów. Wracam też do
rozpoczętego wcześniej, tylko niejawnie, wątku homomorfizmów, i mówię trochę o głębszych problemach
związanych z wieloznacznościami, którymi jestem zmuszony często operować w tej książce. Nawet o
zamkach coś tam opowiadam.

2025.07.24 Skończyłem pisać wstępną wersję [rozdziału o
listach](./rozdzialy/R32_zaraz_bedzie_tylko_jeszcze_listy.md). Można się z niego dowiedzieć trochę o
listach, ale przede wszystkim próbowałem się w nim zastanowić nad rozmaitymi rolami wszelkiego
rodzaju list w myśleniu i w życiu.

2025.07.22 Skończyłem pisać wstępną wersję rozdziału [Klasy typów służą do pisania i myślenia po
ludzku](./rozdzialy/R31_Klasy_typow_sluza_do.md), w którym można znowu poczytać o monoidach, ale
również o półgrupach, strukturze hierarchi pojęć i wiedzy, mechanizmie dziedziczenia w Leanie,
typach `Empty` i `Unit`, psychologii i psychologach.

2025.07.20 Skończyłem pisać wstępną wersję rozdziału [R30 Μονοειδές](./rozdzialy/R30_Monoeides.md),
w którym można poczytać o monoidach, rekordach, termach typów rekordowych pełniących role twierdzeń,
różnicach między czystymi językami funkcyjnymi i językami imperatywnymi, a także o paru innych
sprawach, które będą ważne później.

2025.07.19 Wstawiłem początek rozdziału R30 dotyczący monoidów.

2025.07.18 Zmieniłem nazwy prawie wszystkich plików tak, żeby pasowały do nazw rozdziałów.

2025.07.17 Skończyłem pisać wstępną wersję rozdziału *R29 AA*, w którym próbuję przejść możliwie
płynnie i bezboleśnie od prostych przykładów ilustrujących perspektywę algebry abstrakcyjnej do
transformacji nauturalnej, a dokładniej naturalnej równoważności. Zgodnie z moją wiedzą, naturalna
równoważność jest tam wyjaśniona w sposób oryginalny.

2025.07.15 Udostępniłem ponad połowę nowego rozdziału *R29 AA*.

2025.07.10 Napisałem nowy rozdział *R28 Rachunek predykatów w zadaniach*.

2025.07.08 Dopisałem nowy fragment *Jadąc kolejką górską* do rozdziału *R25 p ∨ q ~ p + q*, w którym
próbuję w nowy sposób wytłumaczyć o co chodzi w zasadzie dualności.

2025.07.07 Wprowadziłem liczne drobne zmiany w rozdziałach *R22-26* (wcześniej *R21-*...)

2025.07.03 Znacząco przerobiłem rozdziały *R19-R23*, między innymi dodając tam nowe wątki, do
których nawiązuję teraz w rozdziałach późniejszych. Zmieniłem też numerację rozdziałów - doszeł nowy
rozdział *R21*, a więc stare *R21+n* to nowe *R22+n*.

2025.03.31 Napisałem nowy rozdział *R26=R20 Rachunek zdań w zadaniach*.

Wcześniej też się działo, ale kto by to wszystko spamiętał.
