Zacznijmy od mise en place. Symbol `x` jest w tym kontekście dwuznaczny, musimy więc pamiętać o tej
dwuznaczności. Z jednej strony oznacza pewien *element* należący do zbioru `X`, a z drugiej pewną
*funkcję* z singletona `{∅}` do tego zbioru. Wobec tego zdanie `x(∅) = x` będzie *poprawne* tylko
wtedy, gdy pierwsze wystąpienie symbolu `x` będziemy *interpretować* jako nazwę funkcji, a drugie
jako nazwę elementu. "Mamy prawo" przyjąć takie dwie interpretacje jednocześnie, ponieważ pozwala na
to kontekst. Można więc powiedzieć, że w tym wypadku stosujemy zasadę życzliwej interpretacji wobec
czegoś, co sami napisaliśmy (a właściwie ja "sam" napisałem).

Zdanie `x(∅) = x` jest zatem pewną charaktestyką funkcji `x : {∅} → X` i mówi nam (albo wyrażamy
przez nie założenie), że funkcja `x` ze zbioru `{∅}` posyła zbiór pusty, będący jedynym elementem
należącym do dziedziny `x` jako funkcji - która to dziedzina jest tutaj takim jakby *uniwersalnym
wskaźnikiem*, służącym do "wytykania" dowolnych elmentów należących do dowolnych zbiorów - w element
`x`. W ten sposób *funkcja* `x` jest *jednocześnie nazwą* pewnego *elementu* i *stwierdzeniem*, że
ten element *należy do zbioru* `X`. A więc ta funkcja *zastępuje dwa wyrażenia* - symbol `x` rozumiany
jako element i zdanie `x ∈ X`. Nieźle, co?
