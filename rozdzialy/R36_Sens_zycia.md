<!-- -*- coding: utf-8 -*- -->
# Zawładnięcie przez wchłonięcie

## Dwa (śmieszniejsze) sposoby na psychologię

Na pierwszym albo drugim wykładzie z wprowadzenia do psychologii poznawczej mówię czasem coś
takiego (tylko mniej naturalnie):

Dawno, dawno temu był sobie [radykalny
behawioryzm](https://en.wikipedia.org/wiki/Radical_behaviorism), który jest pewnym moim zdaniem
relatywnie niegłupim punktem widzenia na zachowanie (zwierząt). Jednak współczesnym psychologom
behawioryzm, może nawet zwłaszcza ten określany jako radykalny, kojarzy się chyba z czymś takim ...

`S → R`,

... (gdzie `S` to jakiś *bodziec*, a `R` to jakaś *reakcja*) jako centralnym przedmiotem badania
psychologii. W szczególności, zgodnie z powszechnym i błędnym postrzeganiem tej wyrafinowanej i
bogatej tradycji intelektualnej, behawiorystę interesuje tylko wpływ bodźców na reakcje, a zdarzenia
czy procesy mentalne traktuje jako coś, co nie może być przedmiotem naukowych dociekań.

Nieco mniej dawno temu, zdaniem niektórych wraz z pojawieniem się komputerów albo (abstrakcyjnego
pojęcia) maszyny Turinga, wyłoniła się z praktyki pisania publikacji naukowych psychologia poznawcza
i niedługo później stała się dominującym *podejściem* niemal w całej psychologii.

Nieuważnemu obserwatorowi mogłoby się zdawać, że centralnym przedmiotem zanteresowania psychologii
poznawczej jest nieobserwowalne `M` (jak *M*entalny *M*ediator), w rozłożonej na dwa ogólne czynniki
funkcji `S → R`, to jest w funkcji:

`S → M → R`.

Mówiąc - tylko dla pewnych tymczasowych celów dydaktycznych - w naprawdę wulgarnym uproszczeniu,
behawiorystę interesuje głównie *wpływ bodźców na reakcje*, a psychologa interesuje głównie
*psychologiczny mechanizm* tego wpływu; bodźce i reakcje są dla takiego psychologa tylko środkami do
głównego celu, jakim jest poznanie Wielkiego `M`.

Po takim (tylko powiedzianym bardziej oschle) wstępie zadaję studentom zawsze to samo pytanie:

*Czego krytycznie ważnego tu brakuje?*

Od kilku lat, ku mojej wielkiej radości, prawie zawsze przynajmniej jedna osoba studencka udziela
oczekiwanej przeze mnie odpowiedzi, że mianowicie (moim zdaniem straszliwie i dojmująco) brakuje tu
[...](./R36__Sens_zycia.md)
