Jeżeli `X : FinSet` i `Y : FinSet`, to dodawanie liczb naturalnych możemy zastąpić/zaimplementować
jako sumą rozłączną zbiorów ...

`|X ⨿ Y| = |X| + |Y| = |Y| + |X| = |Y ⨿ X|`

`|∅ ⨿ X| = 0 + |X| = |X| = |X| + 0 = |X ⨿ ∅|`

`|{∅} ⨿ X| = 1 + |X| = |X| + 1 = |X ⨿ {∅}|`

... a mnożenie licz naturalnych iloczynem kartezjańskim zbiorów:

`|X × Y| = |X| * |Y| = |Y| * |X| = |Y × X|`

`|∅ × X| = |∅| = 0 = |X × ∅|`

`|{∅} × X| = 1 * |X| = |X| = |X| * 1 = |X × {∅}|`

Co więcej, jeśli tylko chcemy, możemy *konsekwentnie traktować równoliczne zbiory skończone jako
takie same* i *w używanym w ten sposób języku/tak traktowane* zbiory *będą* liczbami naturalnymi, bo
będą się dokładnie tak samo "językowo zachowywały". Będzie tak dlatego, że *izomorficzne* zbiory
skończone mają *takie same* wielkości. Podobnie różne *ułamki* `a/b` i `a'/b'` takie, że `a * b' =
b * a'` można traktować jako te same *liczby*, postrzegając w ten sposób każdy ułamek jako
*reprezentanta* pewnej ogólniejszej kategorii (mówimy wtedy: *klasy abstrakcji*).

Wiem, że to może być początkowo trudne, ale, przynajmniej moim zdaniem, to jest też piękne. Żeby z
czasem zrozumieć, co te równości oznaczają, musisz tylko wystarczająco dobrze pamiętać (a więc być może
czasem sobie to powtarzać, najlepiej nie w sposób skomasowany, zastanawiając się na głos nad
prostymi przykładami), że w przypadku zbiorów skończonych funkcja `||` zwraca liczbę elementów tych
zbiorów i że zbiór `{∅}` jest singletonem.
