Zacznijmy od mise en place. Symbol `x` jest w tym kontekście dwuznaczny, musimy więc pamiętać o tej
dwuznaczności. Z jednej strony oznacza pewien *element* "wewnątrz" zbioru `X`, a z drugiej pewną
*funkcję* z singletona `{∅}` do tego zbioru. Wobec tego zdanie `x(∅) = x` będzie *poprawne* tylko
wtedy, gdy pierwsze wystąpienie symbolu `x` będziemy interpretować jako nazwę funkcji, a drugie jako
nazwę elementu. "Mamy prawo" przyjąć takie dwie interpretacje jednocześnie, ponieważ pozwala na to
kontekst, dzięki któremu ta interpretacja "się narzuca". Można więc powiedzieć, że w tym wypadku
stosujemy zasadę życzliwej interpretacji wobec czegoś, co sami napisaliśmy.

Zdanie `x(∅) = x` charakteryzuje funkcję `x : {∅} → X` i mówi nam/wyrażamy przez nie założenie, że
funkcja `x` ze zbioru `{∅}` posyła zbiór pusty, będący jedynym elementem należącym do dziedziny `x`
jako funkcji - która to dziedzina jest tutaj takim jakby *uniwersalnym wskaźnikiem*, służącym do
"wytykania" dowolnych elmentów należących do dowolnych zbiorów - w *element* `x` zbioru `X`. W ten
sposób *funkcja* `x` jest *jednocześnie nazwą* pewnego *elementu* i *stwierdzeniem*, że ten element
*należy do zbioru* `X`. A więc ta funkcja *zastępuje dwa wyrażenia* - symbol `x` *rozumiany jako
element* i *zdanie* `x ∈ X`. Jak ona to robi? *Będąc wskazaniem*.
